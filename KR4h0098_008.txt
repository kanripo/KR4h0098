# -*- mode: mandoku-view; -*-
#+TITLE: 閩中十子詩
#+DATE: 2015-08-25 00:36:49.721787
#+PROPERTY: ID KR4h0098
#+PROPERTY: BASEEDITION WYG    
#+PROPERTY: JUAN 卷八
<pb:KR4h0098_WYG_008-1a>¶
欽定四庫全書¶
　閩中十子詩巻八　　　　　明　袁表¶
　　　　　　　　　　　　　　　馬熒　編¶
　陳徴君集三¶
　　五言律詩¶
(闕/)¶
<pb:KR4h0098_WYG_008-2a>¶
　¶
　　　中秋陪東臯草廬諸公玩月¶
明月出雲端亭亭轉玉盤涼風飄素彩零露溢清寒幸¶
與同袍賞寧辭徹夜看獨慚才思淺兹夕接清歡¶
　　　以舊蓄怪石疊為假山¶
自有為山力何煩役五丁奇峰開巘崿秀色落階庭日¶
映莓苔潤風搖松菊青更無登陟倦日日到巖扃¶
　　　秋晚與徐元暉同遊崇信寺¶
<pb:KR4h0098_WYG_008-2b>¶
南畝黃雲盡西林白日低秋光浮翠巘暮色帶湖堤逺¶
水留蟾影涼風送馬蹄知君城市客不肯宿招提¶
　　　春日與仲仁伯𢎞與善諸子同遊西峯寺¶
西峰鬱林壑有客始登臨入寺山偏秀聞鐘路更深古¶
松髙疊葢流水細鳴琴笑問同遊者誰為浄宇心¶
　　　何士廉坐中片石甚奇名曰玲瓏玉士廉呉人¶
一片玲瓏石奇峰足品題色同孤玉潤勢比九華低几¶
席閒相對罏薫近可栖知君有古癖名與米公齊¶
<pb:KR4h0098_WYG_008-3a>¶
　　　冬初與張文初劉宗魯遊聖泉寺晚謁殊我上¶
　　　　人不遇覩寺前白牛因寄¶
歩入金沙地禪居偶閉關碧雲凝暮色紅樹滿寒山尚¶
覺香緣淺空攜俗慮還三車何處演却放白牛閒¶
　　　寄道士陳芝山¶
客舍重相問仙標見轉難一年秋復盡兩地月同看宫¶
巷聞絃誦霞洲想珮環聖朝方急士莫倚是黃冠(時館/宫巷)¶
(霞洲建之/東觀地名)¶
<pb:KR4h0098_WYG_008-3b>¶
　　　晚春閒思¶
門巷客來稀閒居靜掩扉微風花自落細雨燕雙飛向¶
曉披遺帙迎暄換袷衣年年此時節惆悵送春歸¶
　　　人日儲玉樓觀霽雪¶
快雪初晴後髙樓獨倚時初陽照欲爛青嶂間偏宜春¶
淺花開滯寒深酒力遲曾聞作嘉瑞甿望在東菑¶
　　　哭照禪師¶
首石鍾神秀雙林仰徳輝維摩長養病𢎞忍早傳衣鐘¶
<pb:KR4h0098_WYG_008-4a>¶
鼓清規在林泉賞客稀談空余未解有淚不勝揮¶
　　　九日節後希石林公邀遊西巖(分得須字/)¶
佳色尚未逺登臨興不孤秋風吹逺樹暮色滿平蕪白¶
髪題詩懶黃花泛酒須幽棲終未果即此寄歡娛¶
　　　寓董氏書館留别呉彦器¶
把手向江干新知未盡歡百年文物少異縣别離難白¶
日尊前度青山海上看他時解相憶琴裏寄幽蘭¶
　　　戱簡雲石寺僧洽公¶
<pb:KR4h0098_WYG_008-4b>¶
少食如持戒冥居尚坐禪心魔漸欲伏火宅豈能燃行¶
止雖殊地風波共一船何時訪雲刹掇茗賞山泉¶
　　　題洋江林彦禎所藏洋江春晚圖¶
江上曉來晴春波鴨綠生山雲半歛色汀芷盡含榮野¶
艇乗潮去官橋隔岸橫亭中舒眺者猶有愛鵝情¶
　　　穀日遊鄰霄臺¶
飛磴薄雲霄崇臺逺市囂山川掌底見世界望中超清¶
磬隨風度名香隔竹飄芳期亦難屢永日且逍遙¶
<pb:KR4h0098_WYG_008-5a>¶
　　　滄浪清隱¶
我愛滄浪水千尋見底清月明三島近風定一波平清¶
隱將遺世垂竿不釣名何時歌鼔枻相就濯塵纓¶
　　五言排律¶
　　　題鄭浮丘與客臺江晚泛巻¶
千古臺江勝三英上客遊醉乗閩海月如泛洞庭秋木¶
落山逾靜天寒水急流髙懷凌浩𣺌長嘯振林丘弔古¶
情何逺揮盃樂未休興歸非雪夜人望是仙舟樂事何¶
<pb:KR4h0098_WYG_008-5b>¶
年再雄詞此日留無因陪逸賞操翰思悠悠¶
　　　元夕與周微之唐士亨趙景哲同登神光塔¶
寳塔層層現天燈面面紅玉毫光不夜火樹迥當空七¶
級髙標壯千門屬望同朱欄晴映月金鐸逺鳴風弛禁¶
逢元夕重修溢梵宫游觀多士庶登陟有文雄共許超¶
羣品應知仰六通迷津如可照於此息微躬¶
　¶
　閩中十子詩巻八¶
