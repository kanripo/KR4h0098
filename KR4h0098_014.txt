# -*- mode: mandoku-view; -*-
#+TITLE: 閩中十子詩
#+DATE: 2015-08-25 00:36:49.837807
#+PROPERTY: ID KR4h0098
#+PROPERTY: BASEEDITION WYG    
#+PROPERTY: JUAN 卷十四
<pb:KR4h0098_WYG_014-1a>¶
欽定四庫全書¶
　閩中十子詩巻十四　　　　明　袁表¶
　　　　　　　　　　　　　　　馬熒　編¶
　髙待詔集五¶
　　七言絶句¶
　　　春暮寄林一和¶
雨裏春衣惜解攜出門愁見草萋萋憶君只在星溪月¶
無那青山杜宇啼¶
<pb:KR4h0098_WYG_014-1b>¶
　　　溪上别馮一嶼¶
出門紅葉滿清溪君向東湖我向西今夜青山明月在¶
相思兩地聴猿啼¶
　　　江亭别¶
春江湛湛白鷗波一曲陽關為爾歌莫向尊前惜沈醉¶
青山長在别離多¶
　　　早鴈¶
涼霜八月塞天寒飛度衡陽楚水寛少婦樓頭初掩瑟¶
<pb:KR4h0098_WYG_014-2a>¶
一行先向夕陽看¶
　　　林真士畫¶
楚雲天外數峰青春水桃花滿洞庭落日樓臺明鏡裏¶
欲停瑤瑟候湘靈¶
　　　江上扁舟圖為林維徳賦¶
扁舟一葉楚天寒逺樹空江野照殘憶得湘潭歸棹晚¶
千峰倒影鏡中看¶
　　　題界畫臺閣¶
<pb:KR4h0098_WYG_014-2b>¶
帝子鳴鑾去不還朱簾空捲對西山詞華零落三珠樹¶
秋水長天祇自閒¶
　　　其二¶
銅雀髙樓借日懸姑蘇舞榭入雲烟繁華一落金屛影¶
半是呉山鄴水邊¶
　　　題天山罷獵圖¶
雪淨沙場獵騎歸解鞍相對語寒暉左賢又獵天山道¶
正是天山雪片飛¶
<pb:KR4h0098_WYG_014-3a>¶
　　　題瘦馬¶
一自天閑謝六飛霜毛蕭颯力行微圉官獨立休惆悵¶
明嵗秋風苜蓿肥¶
　　　題夏景¶
空翠凝雲濕未乾草堂相對正臨湍溪頭昨夜添新雨¶
百道泉聲作夏寒¶
　　　題秋景¶
疎林逺岫帶烟霏積水長天合翠微何處寒聲隨落葉¶
<pb:KR4h0098_WYG_014-3b>¶
一行新鴈向南飛¶
　　　題赤壁圖¶
赤壁江山幾度秋畫圖猶見舊時遊祇今惟有東山月¶
夜夜清光照客舟¶
　¶
　¶
　¶
　閩中十子詩巻十四¶
