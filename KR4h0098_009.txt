# -*- mode: mandoku-view; -*-
#+TITLE: 閩中十子詩
#+DATE: 2015-08-25 00:36:49.737173
#+PROPERTY: ID KR4h0098
#+PROPERTY: BASEEDITION WYG    
#+PROPERTY: JUAN 卷九
<pb:KR4h0098_WYG_009-1a>¶
欽定四庫全書¶
　閩中十子詩巻九　　　　　明　袁表¶
　　　　　　　　　　　　　　　馬熒　編¶
　陳徴君集四¶
　　七言律詩¶
　　　寄陳叔起時在永嘉不歸¶
閩南一别幾經秋林館鶯花憶舊遊過鴈不堪頻北望¶
滄江無奈自東流風塵冉冉逢人少江草萋萋向客愁¶
<pb:KR4h0098_WYG_009-1b>¶
白髪丹青應更好何時飛翰寄滄洲¶
　　　希召彦中見訪有詩留别次韻¶
壯嵗相期據要津中年共愛作閒人賞心未逐青春老¶
佳景惟添白髪新映日花枝深淺發拂波燕子往來頻¶
他時海上能相憶還記花朝是别辰¶
　　　冶城懷古¶
東西屹立兩浮屠十里臺江似帶紆八郡河山閩故國¶
雙門樓閣宋行都自從風俗歸文化幾見封疆入版圖¶
<pb:KR4h0098_WYG_009-2a>¶
惟有粤王城上月年年流影照西湖¶
　　　擬咸陽懷古¶
羣山迢逓走咸陽王業當年此地昌天府首開秦社稷¶
金城已作漢封疆澠池北入河流去軹道西連草樹荒¶
故苑離宫何處是空令詞客弔興亡¶
　　　滄浪漫興贈友人¶
湖波&KR0831;&KR0831;漾清暉閒倚苔磯坐不歸日暖風恬魚自躍¶
渚深沙靜鷺忘飛青山滿目堪忘慮白髪盈簪未息機¶
<pb:KR4h0098_WYG_009-2b>¶
笑問磯頭楊桞樹何年始掛薜蘿衣¶
　　　暮春望日陪彦貞諸友遊西巖留宿而歸¶
厯澗穿林不覺遙石門咫尺到丹霄春晴野色相輝映¶
日落烟光欲動搖巖壑暫紆髙士駕杯盤還愧故人招¶
多情昨夜臺前月不比㝷常照寂寥¶
　　　秋日與林彦衡遊集懷乃弟彦賔不預奉寄¶
小陸清才敵阿機鴈行何事每分飛故園搖落經時别¶
佳節登臨幾日歸客夢未忘巫峽路鄉心終戀釣魚磯¶
<pb:KR4h0098_WYG_009-3a>¶
新詩江左題皆遍却訝雲牋到我稀¶
　　　代送林童子恩榮學道之延平¶
一棹夷猶上劍津烟霞樓觀可棲身雲山漫漫空傷别¶
野鶴昻昻已出塵溪路梅花千樹雪仙家瑤草四時春¶
他年錬得金丹就持向髙堂壽老親¶
　　　奉寄髙廷禮時求賢甚急髙且講學編詩不暇¶
壯遊心事已蹉跎寂寞扄扉似養痾秋盡却看來鴈少¶
暮愁空對逺山多頻傷白露摧蘭蕙獨羨清風滿薜蘿¶
<pb:KR4h0098_WYG_009-3b>¶
見説新編又超絶近來衡鑑復如何¶
　　　送道士王景䦨還上清¶
無心出洞等閒回莫共離亭醉一杯看竹憶曾飛珮過¶
還山應許寄書來鄉園雨後饒芳草仙竈春深長碧苔¶
幾欲從師遊物外却憐容鬢滿塵埃¶
　　七言排律¶
　　　代賦野堂詩¶
白沙深淺映叢篁中有幽人卜草堂繞屋晴波浮鴨綠¶
<pb:KR4h0098_WYG_009-4a>¶
近堤新桞拂金黃芳洲水滿鳬鷗集曲岸風來杜若香¶
小艇繫籬閒不釣青山當户澹相忘幽居豈必巖棲逺¶
渉世何如書味長龎徳只將安遺子馮唐不覺老為郎¶
牀頭古帖從人借缸面新醪約客嘗誰道沽名髙世俗¶
懸知得趣在林塘勝遊屢接湖山賞晚學難追翰墨場¶
時得抱琴彈夜月濯纓一曲和滄浪¶
　¶
　¶
<pb:KR4h0098_WYG_009-4b>¶
　¶
　¶
　¶
　¶
　¶
　¶
　¶
　閩中十子詩巻九¶
