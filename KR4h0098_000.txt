# -*- mode: mandoku-view; -*-
#+TITLE: 閩中十子詩
#+DATE: 2015-08-25 00:36:49.556948
#+PROPERTY: ID KR4h0098
#+PROPERTY: BASEEDITION WYG    
#+PROPERTY: JUAN 提要
<pb:KR4h0098_WYG_000-1a>¶
欽定四庫全書　　　　　集部八¶
　閩中十子詩　　　　　　總集類¶
　　提要¶
　　　　(臣/)等謹案閩中十子詩三十巻明袁表馬熒¶
　　　　同編表字景從熒字用昭皆福州人閩中十¶
　　　　子者一曰福清林鴻有膳部集一曰長樂陳¶
　　　　亮有儲玉齋集一曰長樂髙廷禮有木天清¶
　　　　氣嘯臺集一曰閩縣王恭有白雲樵唱鳯臺¶
<pb:KR4h0098_WYG_000-1b>¶
　　　　清嘯草澤狂歌諸集一曰閩縣唐泰詩軼不¶
　　　　傳散見善鳴集中一曰閩縣鄭定有澹齋集¶
　　　　一曰永福王偁有虚舟集一曰閩縣王褒有¶
　　　　養靜集一曰閩縣周元有宜秋集一曰候官¶
　　　　黄元其集名不傳皆明初人萬厯丙子表等¶
　　　　即髙以陳家所藏諸人之詩選為是集考閩¶
　　　　中詩派多以十子為宗厥後輾轉流傳漸成¶
　　　　窠臼其初已有唐摹晉帖之評其後遂有詩¶
<pb:KR4h0098_WYG_000-2a>¶
　　　　必律有律必七言而晉安一派至為世所詬¶
　　　　厲要其濫觴之始不至是也十人遺集已不¶
　　　　盡傳傳者亦不盡可錄此編採擷菁華存其¶
　　　　梗概猶可以見一時之風氣固宜存以備一¶
　　　　格焉乾隆四十六年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
