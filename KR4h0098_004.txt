# -*- mode: mandoku-view; -*-
#+TITLE: 閩中十子詩
#+DATE: 2015-08-25 00:36:49.624224
#+PROPERTY: ID KR4h0098
#+PROPERTY: BASEEDITION WYG    
#+PROPERTY: JUAN 卷四
<pb:KR4h0098_WYG_004-1a>¶
欽定四庫全書¶
　閩中十子詩巻四　　　　　明　袁表¶
　　　　　　　　　　　　　　　馬熒　編¶
　林膳部集四¶
　　五言律詩¶
　　出塞曲九首¶
壯遊誰憚逺西北是臨洮駿馬銜金勒行人看寳刀隴¶
雲吹曙暗關月倚秋髙早赴防邊壘三軍待六韜¶
<pb:KR4h0098_WYG_004-1b>¶
　　　其二¶
從軍呼延塞勒馬單于臺天地兵聲合關河秋色來酬¶
恩憑玉劒致逺見龍媒旦夕邊城上喧喧笳鼓哀¶
　　　其三¶
玉關秋信早未雪授征衣王者應無敵邊塵不敢飛三¶
河兵氣盛五道羽書稀日晚笳聲發將軍射獵歸¶
　　　其四¶
單于秋近塞驃騎逺臨邊吹角風沙動揚旌日月懸驚¶
<pb:KR4h0098_WYG_004-2a>¶
雕防獵箭戰馬識烽煙昨夜旄頭黑前軍得右賢¶
　　　其五¶
驪馬畫弰弓生為北塞雄探兵千里外捉騎萬人中虎¶
帳秋懸月龍旂莫颭風歸來領旌節立在未央宮¶
　　　其六¶
大漠窮隂外孤城蒼莽間星河秋近塞雪雹夜沈山戍¶
久戎衣綻時清列燧閒近聞邉塞騎不敢問陽關¶
　　　其七¶
<pb:KR4h0098_WYG_004-2b>¶
衛霍邀勲日三河聚控弦陣雲寒壓地獵火逺燒天玉¶
帳分旗直金戈枕月眠羽書飛報捷天子在甘泉¶
　　　其八¶
十五薊門行能探黠虜情潛兵秋度磧牧馬夜歸營苦¶
霧沈旗影飛霜濕鼓聲昨來承密詔東築受降城¶
　　　其九¶
煙塵起西北驅馬到長城萬古征人恨秋風隴水聲雪¶
埋金甲重月照寳刀明昨夜聞歸鴈中原有弟兄¶
<pb:KR4h0098_WYG_004-3a>¶
　　　擬李翰林宮中行樂¶
栁色浮金殿花香近玉樓嬌鶯聞茝石語燕傍瀛洲旭¶
日明仙仗香車映御溝笙歌何處響還向未央㳺¶
　　　月¶
玉宇淡悠悠金波徹夜流最憐圓缺處曾照古今愁風¶
露孤輪影山河一氣秋何人吹鐵笛乗醉倚南樓¶
　　　送髙郎中使北¶
漢使臨邊日天驕已請和看花辭紫陌犯雪度交河水¶
<pb:KR4h0098_WYG_004-3b>¶
草留行帳雲沙想玉珂誰知清漠北婁敬䇿居多¶
　　　擬唐太和公主和番¶
粉淚辭丹禁紅顔冒虜塵南天惟有月北地更無春笳¶
鼓凝芳夢軒裾掩翠顰年年桃李月凄絶舊宮人¶
　　　訪邵隠君所居¶
隠君讀書處門巷少行塵竹塢琴邀月花林鳥近人衣¶
冠猶古制泉石是南隣散帙多閒日休嫌問字頻¶
　　　同徐緫戎登汴梁相國寺樓¶
<pb:KR4h0098_WYG_004-4a>¶
傑閣千尋起平原四望開旅魂秋易斷鄉思醉難裁魏¶
國空流水梁園半野苔登髙能作賦不獨子雲才¶
　　　題福山寺陳鉉讀書堂¶
窮經不出戸一室古珠宮燈影秋雲裏書聲晚磬中開¶
窓明竹雪散帙落松風料得無人到焚香對逺公¶
　　　送王勲銘歸温陵¶
逺遊俱未達念子獨南歸萬里扁舟去秋風一布衣城¶
鴉隨雨散汀葉逐人飛為報無媒者滄洲意有違¶
<pb:KR4h0098_WYG_004-4b>¶
　　　送陳煉師歸龍虎山¶
鶴書歸未久秋思夢瑶峯海上看山别人間何處逢煙¶
蘿深見月洞府暗藏龍辟穀方無術憑師問赤松¶
　　　送蔡大往汝州尋弟¶
落葉正紛紛秋城客路分知君從此去遥念鶺鴒羣楚¶
水帆飛雨荆山路向雲懸知孤館夕離鴈不堪聞¶
　　　春日遊道山亭¶
危亭臨絶頂勝槩昔曾聞野酌薰花氣閒心狎鳥羣簷¶
<pb:KR4h0098_WYG_004-5a>¶
前看落日衣上見歸雲半醉題詩去仙凡下界分¶
　　　遊樓雲湖禪室贈日東圭上人得心字¶
東海到來日西山始布金構雲天路上標月夜湖心問¶
偈逢樵客忘機狎野禽寥寥塵想絶相對坐檉隂¶
　　　遊天王寺得王字¶
金門辭隠吏寳地謁空王碧磵飛龍樹青山遶鴈堂露¶
吟蘿巻幔雲卧石為牀莫嘆春歸盡天花晚更香¶
　　　西峯寺¶
<pb:KR4h0098_WYG_004-5b>¶
西峯雲外寺鳥道薜蘿蟠水接花源逺山藏古殿寒石¶
牀閒聽雨野佩或紉蘭莫怪棲遲久南宮已絓冠¶
　　　湘南秋思圖¶
蒼茫臨極渚眺望黯離愁湘南一葉下始覺天地秋瑶¶
草巳云暮碧雲殊未休不見林中士緘情投白鷗¶
　　　九日登臨¶
不到寺已久入門籬菊開山容帶紅葉鳥迹遍蒼苔卧¶
掩維摩室吟登般若臺慙非陶靖節誰送一樽來¶
<pb:KR4h0098_WYG_004-6a>¶
　　　同倪十宿洽公房¶
一入維摩室逢人宿鶴羣鳥驚春嶂月花卧夜溪雲潄¶
齒發清諷焚香了梵文泠然鐘磬動應得悟音聞¶
　　　題周可仁滄洲趣¶
隠居鮫室近日夕見滄洲吟處月生海坐來風滿樓忘¶
機能狎鳥適興或垂鈎予亦乗流者因之發棹謳¶
　　　秋夜同林四景宿煙霞道院¶
入山塵念空清夜宿琳宮髙枕薜蘿月銜杯松桂風衣¶
<pb:KR4h0098_WYG_004-6b>¶
冠人世外天地玉壺中君但頻來此應逢洗髓翁¶
　　　題碧蘿山房¶
一入煙蘿去終年獨考槃竹泉宜夜聽松月耐秋看桂¶
酒邀佳客荷衣䕶早寒向予相顧笑持贈碧琅玕¶
　　　紫騮馬¶
將軍紫騮馬㡬度出安西積雪埋龍臆河氷響玉蹄百¶
戰功堪並千金價自低吳門秋日晚長倚北風嘶¶
　　　龍山亭¶
<pb:KR4h0098_WYG_004-7a>¶
新亭依絶壁隠隠見游塵詎識鳴琴吏能邀落帽賔銜¶
杯山翠晚散帙鳥聲春自愧非王翰何由遂卜隣¶
　　　滄洲漁子¶
孤榜傍芳洲潮回網罟收天清吹笛夜江闊叩舷秋欲¶
識忘機處于今已狎鷗塵纓思一解因子濯清流¶
　　　訪羽士黄庭賦梅峯卧雪¶
梅峯清絶地中有學神仙日晏無雞犬雲閒枕石眠秋¶
風松子落夜月磵聲懸蝶夢蘧然覺無言但草𤣥¶
<pb:KR4h0098_WYG_004-7b>¶
　　　行脚僧¶
朝衡暮復嵩那却白雲蹤度磧逢馴象浮河亢毒龍衲¶
經何限雪山過幾多峯年老無筋力方懐故院松¶
　　　樵上逢黄逸人¶
山徑分風袂秋城冒雨逢自言燒藥處應在最髙峯故¶
業連衰草空齋隠莫蛩知君同苦節獨有嵗寒松¶
　　　夜宿芙蓉峯¶
香刹瞰林丘逢僧信宿留風簾乘月巻露簟犯涼收宿¶
<pb:KR4h0098_WYG_004-8a>¶
鳥微喧曙明河澹瀉秋一經空寂境人世漫沈憂¶
　　　别鄭處士¶
㕘軍趨幕府上將逺徵兵征斾隨春色鳴橈雜海聲桐¶
花城外曉漳水霧中明故吏如相問毋煩道姓名¶
　　　久别王六博士¶
少年為俠客晚節著儒衣故里交游盡天涯相見稀汀¶
花隨桂櫂江月照金徽獨有南枝在聊同鵲夜飛¶
　　　留别蔡秀才原¶
<pb:KR4h0098_WYG_004-8b>¶
别離無逺近暫去亦傷神正是千山雪誰悲獨往人江¶
空螺女夜花暗冶城春不見同遊侣酣歌淚滿巾¶
　　　塞上逢故人¶
五陵携手罷匹馬各天涯出塞難為客逢君似到家後¶
期如夢寐前路正風沙只好長安陌垂鞭醉落花¶
　　　月夜酌别龍秀才¶
共向孤城别愁為永夜吟一竿滄海去千里白鷗心短¶
髮秋同老清樽月共斟冶城多酒伴遲爾寄徽音¶
<pb:KR4h0098_WYG_004-9a>¶
　　　贈彈琴吳生¶
之子藴秀氣能彈緑綺琴坐來秋月下如聽水龍吟一¶
曲動天籟七絃傳古心他年江海上勿謂少知音¶
　　　送林十朋之京¶
祖帳岊江濆空嗟客路分一經推嵗貢千里惜離羣獵¶
近梅欺雪天寒鴈斷雲玉堂逢掖貴雄筆看摛文¶
　　　海上有述呈冶城諸友¶
漲海窮炎裔方舟利涉勞島青雲樹合潮白雪山髙挂¶
<pb:KR4h0098_WYG_004-9b>¶
席嗟蓬梗分簪念爾曹始知川上喻逝者自滔滔¶
　　　懐黄𤣥¶
别去情何限憂來淚滿襟人皆知㸃玉孰與辯疑金月¶
照吳門樹霜飛建業砧最憐詩社散悽絶獨長吟¶
　　　憶鄭二宣時往交州¶
旅棹若乘空春遊近日東遥憐滄海客共是白頭翁雨¶
霽魚吹浪天遥鶻借風清泠臺下路樽酒幾時同¶
　　　遊煙霞觀¶
<pb:KR4h0098_WYG_004-10a>¶
不作南宮吏來從物外遊閒傾松葉酒醉度菊花秋谷¶
響疑天籟霞綃結海樓下方㕓市近俯檻笑蜉蝣¶
　　　夜飲王六博士宅留别¶
王喬能愛士留客酌胡麻予亦蓬蒿者憐君意氣賖碧¶
階流月色緑竹拂霜華明日滄溟去雲帆絓海霞¶
　　　江上寄巴東故人¶
我憶巴東客長為江上吟楚雲將夜夢湘月寄愁心落¶
日青楓樹秋風白帝砧遥傳一紙淚讀罷想沾襟¶
<pb:KR4h0098_WYG_004-10b>¶
　　　送卞從事之河南¶
翩翩玉面騘去去逐秋蓬見鴈辭閩海看山到洛中營¶
門閒步月賔館靜吟風共說歸來日籬花已滿叢¶
　　　送黄令之永寧¶
作牧成周地分攜建業舟孤燈聞鴈夕落葉度江秋雲¶
路看髙翥京塵壓舊遊離情如洛水日夜向東流¶
　　　遊雲隠寺¶
靈隠知名刹龍宮最上方越山當戸翠海樹到樓香說¶
<pb:KR4h0098_WYG_004-11a>¶
法觀身妄懸燈共夜長浮生一何幸乘此禮醫王¶
　　　宿雪門寺¶
龍宮臨水國鳥道入煙蘿海曠知天盡山空見月多鶴¶
歸僧寺老松偃客重過便欲依禪寂塵纓可奈何¶
　　　送周生往雷州¶
寧親歸未得念子復南征風雨孤舟别滄波幾日程挂¶
帆辭海國吹笛上邊城旅館知相憶新秋有鴈聲¶
　　　宿靈異上人房¶
<pb:KR4h0098_WYG_004-11b>¶
青蓮開梵宇白社結詩壇洞古留雲宿樓虚挂月看洗¶
杯泉影落掃石竹光寒莫怪棲遲久朋簪念二難¶
　　　遊方廣巖¶
𤣥巖太古色恍若入鴻濛一逕攀躋盡諸天杳靄中雲¶
歸山殿冷月出水簾空境靜離言說泠泠松桂風¶
　　　秋日同韓𤣥登凌霄臺¶
故人多逸興攜手上髙臺賦為閒居作懐因逺眺開秋¶
隂將日去鴈影帶寒來歸路瞻衡宇松門掩緑苔¶
<pb:KR4h0098_WYG_004-12a>¶
　　　送殷秀才之武功¶
送君逺行役覲省入西秦五月臺江水孤舟去國人蒼¶
山低戍壘野日暗行塵無限同遊意分攜泪滿巾¶
　　　徵書後呈冶城同志¶
青門初稅駕紫陌罷鳴珂野興看山盡花時中酒過同¶
心難契闊失路易蹉跎又欲羈塵綬幽期可奈何¶
　　　早秋有述寄林八先輩¶
澤國風雨後貧居離索情亂蛩鳴曙井一葉落秋城薤¶
<pb:KR4h0098_WYG_004-12b>¶
簟邀涼早荷衣却暑輕清泠臺下路攜手幾時行¶
　　　春日宴林氏園亭¶
故人邀客處别野帶林塘身外名堪避樽前迹暫忘鳥¶
飛潭樹滿花落野泉香乗興留題去西崦挂夕陽¶
　　　為釋東旭詠白蓮¶
淡月瑶池夜微風太華隂翠翻擎露葢玉冷墜波簪一¶
洗有為法應全不染心誰能招惠逺結社向東林¶
　　　秋日登平逺臺¶
<pb:KR4h0098_WYG_004-13a>¶
蘭若最髙處客來開夕窻詩懐秋思集定力壯心降逺¶
樹青殘雨歸潮白晚江暝來期宿此斂屨對寒缸¶
　　　送韋戸侯伯俊¶
青山慕侯印弓劒掛南陲月滿氍毹帳雲開翡翠旗林¶
花春載酒園竹曉彈棊不獨龍韜熟文章爾更竒¶
　　　擬王維登裴秀才迪小臺¶
髙臺一登眺滿目白雲深況與林間士俱閒物外心嵐¶
光當几席秋色上衣襟更待今宵月與君同嘯吟¶
<pb:KR4h0098_WYG_004-13b>¶
　　　秋日登石壁精舍¶
攜琴向何處因訪梵王宮潭影漾秋白楓林鳴晚紅磵¶
空啼鳥寂地僻野泉通欲辯來時路蒼茫翠靄中¶
　　　題夕陽孤棹送鄭二之交州¶
離亭夕景遲遊子去何之白髮孤舟别滄溟萬里期鄉¶
心春鳥喚旅泊夜星隨無限分攜意殷勤唱竹枝¶
　　　送絶塵上人遊江南¶
南國隨縁到應無去住心聽鐘尋野寺乞食施山禽晒¶
<pb:KR4h0098_WYG_004-14a>¶
衲梅風潤浮杯瘴海深逺公多古迹只合老東林¶
　　　夜泊淮隂¶
泊舟淮水次津樹暗蕭蕭逺火明漁舫長吟倚客簫夜¶
鐘聞古寺寒月照歸潮莫近啼猿處愁多夢更遥¶
　　　送鄭孝亷之京¶
天書下紫宮星象動璿穹丹穴鏘鳴鳳青㝠起漸鴻彈¶
冠千里别傾葢一樽同風雨情何極雲沙路不窮津橋¶
迎彩鷁驛樹引嘶騘曙月關河迥晴蕪楚澤空交情懐¶
<pb:KR4h0098_WYG_004-14b>¶
契闊直道任窮通知遇期皇鑒君毋嘆轉蓬¶
　　　朱將軍平冦¶
五嶺連烽火三軍擁節旄専征分虎竹上畧用龍韜地¶
險兵聲合天秋殺氣髙炎荒開洞穴瘴海息波濤氣益¶
干城壯功推敵愾勞隂符資廟筭露布出詞曹振旅聞¶
闐鼓休兵看建櫜獻俘飛奏捷行見璽書褒¶
　　　元夕觀燈之作¶
授厯逢春正張燈是此宵雄藩誇樂事大運屬昌朝錫¶
<pb:KR4h0098_WYG_004-15a>¶
酺千家醉含哺萬姓饒兔輪開月馭鼇極駕星橋律轉¶
條風至陽暄朔雪消宛駒來騕褭洛浦出妖嬈隊合紅¶
塵暗香焚紫霧飄金蓮燃蠟炬玉樹度雲謡醉態欺寒¶
淺歡情愛夜遥願言歌擊壤萬夀祝唐堯¶
　　　中秋凌霄臺翫月¶
福地鄰三島朋簪合二難逢秋能作賦見月即同看地¶
迥青天近波澄碧海寛流輝初熠熠載魄正團團桂影¶
浮山殿珠光射石欄風來金氣肅河瀉玉津寒搗藥深¶
<pb:KR4h0098_WYG_004-15b>¶
憑兔吹簫或駕鸞沾衣垂露葉散步倚雲巒醉飲徒傾¶
倒神遊極汗漫自然超世累何必上天壇¶
　　　同陳秀才登虎頭巖¶
勝槩殊三島層闌敞八風雲霞開玉壘日月遶珠宮鳥¶
道蒼煙外軍城紫氣中山河襟帶逺樓觀畫圖雄物候¶
逢秋異登攀與子同憶家滄海闊懐古霸圖空地暖初¶
聞鴈江寒已落楓振雷隨急雨野日截殘虹嵗月空流¶
水飄零極轉蓬江湖歸未就徒此羨魚翁¶
<pb:KR4h0098_WYG_004-16a>¶
　　　九日登翠簾山¶
翠嶺出天中岧嶤到半空嵗時陶令節登眺楚人風葉¶
盡聞虚籟天清見斷鴻别家滄海上戀闕五雲東暫就¶
囊萸飲誰論戲馬雄醉鄉可栖息渾不記飄蓬¶
　　　王屋山天壇¶
名嶽推王屋孤標跨杳㝠深窺砥柱黑髙並太行青分¶
野連三晉風雲萃百靈鶴歸松已偃龍去水猶腥竈隠¶
燒丹火龕餘煉髓經羽人金磬動應此禮寒星¶
<pb:KR4h0098_WYG_004-16b>¶
　　　三教堂蘭若¶
勝地傳三教空山少四隣溪流舊回合峯勢此嶙峋松¶
桂風吟夜莓苔雨度春經殘蘿逕月燈掩石龕塵兠率¶
疑天界維摩恐後身布金還長者攜酒屬詩人心逺雲¶
堪卧門閒鳥自馴早祈蓮社就來此息貪嗔¶
　　　同鄭逸人宿西山寺¶
翠壁開西麓金宮隠上方雲霞横鳥道日月煥龍章桂¶
殿丹青古松門草木蒼潭空窺鳥影夜靜識天香夢裏¶
<pb:KR4h0098_WYG_004-17a>¶
觀生妄閒中歴刼長千山孤磬雨一逕落梅霜無復悲¶
生事真如禮法王諦聞龍象喻初地入清涼¶
　　　送李長史歸吳中¶
祖道大江流離筵起暮愁山川臨越徼詞賦動髙秋興¶
入張生鱠歸餘季子裘家林逢鴈到旅棹共星浮巳說¶
荒三徑常懐卧一丘朝簪辭白髮野趣入滄洲知已慚¶
疎闊臨岐漫唱酬都將平昔意乗醉一登樓¶
　　　劒閣秋隂圖¶
<pb:KR4h0098_WYG_004-17b>¶
分野秦封盡山川蜀國雄塹江流地底劒閣起天中棧¶
險崖頻轉蘿深月不通飛揚慙白帝開闢憶蠶叢氣候¶
三秋異猿聲衆壑同棟雲常礙日巖樹逓呼風客路隨¶
飛鳥鄉心掛落楓兹非曠達士應此泣途窮¶
　　　逢牛尊師¶
道逢牛道士把酒醉雲房龍問壺中訣人傳肘後方久¶
知鳬是舄更指石為羊遣興聊題翰無言但括囊秋星¶
明劒氣夜月釀丹光酣飲從傾倒神遊極混茫别情波¶
<pb:KR4h0098_WYG_004-18a>¶
渺渺歸路樹蒼蒼又櫂扁舟去尋雲到草堂¶
　　　冬日同林秀才遊衍真觀¶
蓬島煙霞合琳宮日月開洞隂常積雪地古半藏苔竹¶
已成龍去人因訪鶴來欲飛王令舄且醉葛洪盃菓熟¶
經時換炊香待夢回晴光偏恱鳥臘色尚欺梅意靜寒¶
泓水心同槁木灰鳳笙如可學吹月上瑶臺¶
　　　重遊宿雲臺憶肅上人¶
昔日談經處今來獨上慵古臺黄葉積斜磴紫苔封片¶
<pb:KR4h0098_WYG_004-18b>¶
月疑禪觀孤雲想化蹤夜燈無續火秋院有鳴蛩人倚¶
題詩竹誰栽出世松夕陽無限思幾杵莫天鐘¶
　　　同黄貢士登清泠臺翫月¶
山川收晚霽暝色上髙臺共是吟秋客還同看月來衣¶
冠林藪逸詞賦栢梁才山鬼驚聨句沙禽避洗盃河低¶
全拂樹露重稍滋苔海上鮫人出雲中桂子開樂遊良¶
夜劇髙興昔人諧歸去金溪上看雲首重回¶
　　　暮春遊林七欽園亭得朝字¶
<pb:KR4h0098_WYG_004-19a>¶
星駕共招邀春園發興遥麥風將變候梅雨忽崇朝積¶
石開蒼島重樓瞰赤霄池晴魚弄沬地暖藥舒苗啼鳥¶
當窓近飛花逐砌消草深初雊雉槐細未藏蜩茗椀香¶
雲滑牀琴白雪調野泉堪薦醴天籟訝聞韶被褐深懐¶
玉裁詩擬報瑶醉鄉今已到何必躡洪喬¶
　　　秋日同王校文登聖泉宮¶
玉洞煙霞古珠林輦路遥泉香懸菊瀑竹響度松飆疊¶
嶂分蒼島危樓瞰紫霄芳樽攜就草清梵聽疑潮弔古¶
<pb:KR4h0098_WYG_004-19b>¶
塵蹤杳觀空世慮消由來希習靜心境自寥寥¶
　　　秋日同韓𤣥登宿雲臺¶
野客滄洲至乗閒上古臺江分平野斷樹盡逺天開散¶
䇿尋芳草班荆坐石苔秋隂將日去鴈影帶寒來香積¶
雕胡飯筵芳竹葉盃相逢成暫醉何必問蓬萊¶
　　　竹林寺賦得園字¶
醫王多寳地長者給孤園入社逢僧夏尋山到水源樓¶
開天海色逕掃石苔痕碧篠巢煙鳥青松裊露猿靜言¶
<pb:KR4h0098_WYG_004-20a>¶
依覺苑永矣謝華軒此意無人㑹惟應達者論¶
　　　登白鶴嶺¶
青山踰鶴嶺碧海望鯨川樹拂扶桑日巖栖若木煙土¶
風驚異域星紀逼殘年草白寒威冽梅開暖律旋雪消¶
泉動脉風急燒侵田病涉溪頻轉乗空棧若懸壯遊渾¶
漫爾夙志豈徒然戀闕紅雲裏歸休白髮前長途今若¶
折直道古如絃放逐應無愠懐哉栁下賢¶
　　　宿雲臺燕集¶
<pb:KR4h0098_WYG_004-20b>¶
海雨淨炎歊昏星換斗杓天開青杳靄帝返赤漂揺歴¶
覽龍宮迥躋攀鳥道遥碧筒通露飲白雪度雲謡列岫¶
疑看畫泠風訝奏簫竹深涼氣早苔密露痕饒祗樹栖¶
馴鳥禪枝咽暝蜩園紅將下葉海白欲歸潮北闕休通¶
籍東林喜見招棲遲心石古衰颯鬢蓬凋失路孤生感¶
觀空萬慮消漫遊聊取醉何必躡洪喬¶
　　　輓理上人¶
隻履歸何處懐師淚滿襟浮雲生滅性明月去來心閱¶
<pb:KR4h0098_WYG_004-21a>¶
世真如夢安禪不廢吟留衣分法侶寫偈别朋簪雨蘚¶
侵行跡風泉想梵音一燈寒竹暝雙樹落花深塔閉蟲¶
粘戸巢空鶴避林歴峯山下路從此罷登臨¶
　　　擬李謫仙秋日登揚州西靈塔¶
三天分絶頂一氣破層標夜月侵牛斗秋河界鵲橋潮¶
聲雲海近闕影帝城遥滉漾珠光動涳濛瑞氣饒長風¶
如可借九萬欲扶揺¶
　　　春暮宿湖山蘭若¶
<pb:KR4h0098_WYG_004-21b>¶
雨歇衆芳晚幽尋宿梵筵聞經方丈裏聽法比丘前逺¶
逕投昏鳥荒山嘯夜猿天花飄嶂月玉磬度蘿煙殿古¶
苔衣合湖光月鏡圓仰扳星斗近俯視地維偏心靜空¶
塵到身閒與世遷三生應得悟來此問安禪¶
　¶
　¶
　¶
　閩中十子詩巻四¶
