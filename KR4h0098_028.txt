# -*- mode: mandoku-view; -*-
#+TITLE: 閩中十子詩
#+DATE: 2015-08-25 00:36:50.120056
#+PROPERTY: ID KR4h0098
#+PROPERTY: BASEEDITION WYG    
#+PROPERTY: JUAN 卷二十八
<pb:KR4h0098_WYG_028-1a>¶
欽定四庫全書¶
　閩中十子詩巻二十八　　　明　袁表¶
　　　　　　　　　　　　　　　馬熒　編¶
　王翰林集下¶
　　五言律詩¶
　　　送陳校官之溧陽¶
春歸殘臘裏行色在孤舟山訝毘陵翠河經溧水流青¶
氊寒榻共絳帳夜燈留時雨諸生望休過太白樓¶
<pb:KR4h0098_WYG_028-1b>¶
　　　送無為知州鄒以信¶
一麾新出守五馬獨専城啼鳥留吟珮垂楊引别旌青¶
山雲外見綠野雨中耕千里皇畿内行人播政聲¶
　　　送王志仁歸餘杭¶
誰知逢掖貴東觀校書時待漏趨青瑣題詩立赤墀自¶
憐心似石莫嘆鬢成絲後夜玉堂月勞君千里思¶
　　　送陳徳剛歸莆¶
近得鍾王法才華世共稱劍鋒看舞女筆陣笑狂僧散¶
<pb:KR4h0098_WYG_028-2a>¶
帙花前席鳴琴竹裏燈石渠成逺别白下酒如澠¶
　　　送湘鄉令王子材¶
玉堂寒月白吟思在長沙作令時爭譽新詩衆共誇漁¶
家連島嶼川路入桑麻煩寄江南信疎梅已著花¶
　　　寄顧謹中¶
滕閣結壯游文闈接高㑹笑語一尊同分攜十年外山¶
光對揮毫峽影引聨佩河間賢士多著述推先輩¶
　　　送僧還莆田¶
<pb:KR4h0098_WYG_028-2b>¶
都門相送處無奈栁條長呪引天花落經翻貝葉香浮¶
杯吳水綠飛錫海天蒼後夜涵江月應期到上方¶
　　　送林徳入成均¶
羨君年最少夙有子雲才駐馬看吳苑聴鶯憶粤臺寒¶
聲林外落暝色鴈邊來惆悵離亭思惟多白玉杯¶
　　　送王界善首坐還莆¶
逺公京國久飛錫日邊還雙樹行時見三花坐處攀木¶
杯滄海渡定室白雲關何日辭軒冕來㝷物外閒¶
<pb:KR4h0098_WYG_028-3a>¶
　　　養蔬四首¶
　　　　漢府教授王先生圃以養蔬自號先生非學¶
　　　　圃者也葢因名寓意亦將究其本歟作四詩¶
　　　　以貽之¶
微雨朝來過園蔬取次看韭芽忻土暖芥莢怯霜寒畦¶
理髙低種厨供旦夕飱莫嫌藜藿舍金玉試春盤¶
　　　其二¶
睡起應行藥羣畦喜有成銀茄星錯落金薤筆縱橫薑¶
<pb:KR4h0098_WYG_028-3b>¶
掌香生饌葱芽寸入羮南窻時一飽未數五侯鯖¶
　　　其三¶
雲生花裏逕雨泛竹邊渠積水收菰米編籬䕶土酥堪¶
嗟漆園馬誰憶季鷹鱸王業豳風舊慇懃叙斷壺¶
　　　其四¶
御冬當㫖蓄應得治芳園掛壁藏新種培泥擁宿根萍¶
虀憐鳯炙玉糝詫熊蹯擬作冰壺傳雄才獨討論¶
　　　寄唐進士震¶
<pb:KR4h0098_WYG_028-4a>¶
我憶京華侣經年意若何别深鄉思減客久宦情多淡¶
月回銀燭疎鐘帶玉珂青雲如可及傾葢一相過¶
　　　送友人之京¶
銀缸盛美酒江上送君行共惜孤舟别那知幾日程闕¶
寒逢斷鴈宫曙聴新鶯早獻金門䇿休論漢賈生¶
　　　題雪景圖¶
髙閣凝雲閉虚窻帶雪開鳥寒多辨鷺樹暝總疑梅遣¶
興惟詩句銜情祇酒杯遙知函丈下已遣二生回¶
<pb:KR4h0098_WYG_028-4b>¶
　　　題綠栁紫燕圖¶
綠栁夏依依差池𤣥鳥飛蹴花隨别騎銜絮㸃征衣隋¶
渚晴烟暝章臺夕照微衡門相托久應傍主人歸¶
　　　挽徐母施氏二首¶
綠鬢克家子青襟上國賔政榮三釡養誰念半生貧華¶
館魚供母空山鶴弔人至今徐孺宅猶是孟家隣¶
　　　其二¶
極目烏程路髙堂旅櫬歸音容芳樹逺心緒片雲飛别¶
<pb:KR4h0098_WYG_028-5a>¶
淚茅生饌荒塵萊子衣青山佳兆在寂寞掩春暉¶
　　七言律詩¶
　　　元夕觀燈應制¶
魚鑰春開虎豹關五雲星斗近天顔絳河月濕金盤露¶
火樹香分玉筍班鳷鵲漏傳花外觀蓬萊仗列海中山¶
萬方樂事同元夕恩賜千官十日閒¶
　　　送裴孝感歸省¶
都門霜落鴈南飛官舍蕭條獨憶歸澹月疎星辭帝闕¶
<pb:KR4h0098_WYG_028-5b>¶
亂雲髙樹近親闈淵明對酒心猶好斯立能詩趣不違¶
聞説邑人相候久髙堂莫戀老萊衣¶
　　　送别¶
北堂幾許問歸音暫向都門寄越吟躭酒自能成野癖¶
逢人不用説朝簪日邊歸斾飛鴻逺天際孤舟落木深¶
莫訝年來鄉思逺也知寸草惜春心¶
　　　采石江上元夕簡武昌周博士臨湘李驛宰¶
朝迴無處不淹留元夕江頭駐去舟九奏簫韶天上聴¶
<pb:KR4h0098_WYG_028-6a>¶
千家燈火月中游燃犀壯志空流水倚馬長才見故邱¶
佳節謾勞傷往事百壺共醉鷫鸘裘¶
　　　送張指揮¶
龍虎旌旗度塞河羽林將帥擁天戈銀潢淨洗烽烟地¶
玉疊窮搜狐兔窠萬里山川傳駐蹕九重日月共鳴珂¶
邊庭不用防秋計沙漠如今總漢歌¶
　　　送曾太守之官¶
誰言五馬共翩翩百丈惟牽上水船故吏青山開候館¶
<pb:KR4h0098_WYG_028-6b>¶
遺民綠野趁春田頌聲遙播啼猿外歸夢長隨落鴈邊¶
聞説潁川曾入相知君未必讓先賢¶
　　　次鄭校書左掖聞鶯之作¶
白頭著作丈人行左掖聞鶯有短章委佩乍分花外仗¶
停驂歸滯栁邊墻謫仙老去鄉心切賈至才髙野趣長¶
自笑雲泥蹤跡異無因傾耳接飛觴¶
　　　送匡行人顯回京師二首¶
儒冠嵗月易蹉跎孤館相看奈别何匡裕棲遲名獨盛¶
<pb:KR4h0098_WYG_028-7a>¶
王猷落魄興偏多流鶯髙樹雙壺送積雨長江一棹過¶
自笑烟波為客久陽關休向醉中歌¶
　　　其二¶
少年多是嘆暌離岐路相逢況後時倚棹每違求友興¶
説詩應喜解人頤閒花澤國春如在驟雨江城暑不知¶
此去雲霄猶咫尺長沙回首是天涯¶
　　　送教諭陳廷傑歸湖口¶
臘月江頭送季方北山飛雪撲離觴匡廬樹影吟邊近¶
<pb:KR4h0098_WYG_028-7b>¶
彭蠡江聲夢裏長晚嵗重瞻堯日月清時獨擅漢文章¶
春來多少南歸翼毋惜題緘寄玉堂¶
　　　陳主簿稔過宿賦答¶
君門已許解朝衣此後相期過竹扉池上青山留客醉¶
郢中白雪和人稀雨晴閒館花空落月上層城鳥倦飛¶
明日獨懷乗興地不堪愁思更依依¶
　　　送陳生温陵省親¶
問君何處拜庭闈海國蒼茫去路微洛社舊遊同北望¶
<pb:KR4h0098_WYG_028-8a>¶
温陵積夢獨南歸春行樹外空聞鳥夜坐花邊靜掩扉¶
轉向髙堂思綵服雲山惆悵與心違¶
　　　贈道士陳清隱¶
琳宫遁跡學無為姓字休勞世上知廬阜逺公蓮社别¶
鑑湖賀老酒船期石牀花落因風掃丹竈雲深近水移¶
幾度鈞天聞九奏餘音半入歩虛詞¶
　　　送校書陳秀才省親¶
都門雨雪正霏霏馬上雙壺送獨歸闕下馬周留客邸¶
<pb:KR4h0098_WYG_028-8b>¶
郡中潘岳訪親闈萬花島嶼春移棹五桞郊原晝掩扉¶
霄漢朋遊總知己此行莫戀故山薇¶
　　　送醫士使海上還閩¶
滄海何年見異人一瓢曾飲上池春諸畨左語通三譯¶
絶域神方重百珍鳯閣曉班沾雨露鯨波夜夢接星辰¶
沈痾願施千金劑知爾無嫌北郭貧¶
　　　題劉儀部山水圖二首¶
(闕/)¶
<pb:KR4h0098_WYG_028-9a>¶
　¶
　¶
　¶
　¶
　¶
　¶
　¶
　¶
<pb:KR4h0098_WYG_028-9b>¶
　¶
　¶
　¶
　¶
　¶
　¶
　　　　　　　　　　　　　　　　　芳秦藩留¶
宰輔唐室得賢良鼻祖風雲㑹仍孫徳澤光杏林喬木¶
<pb:KR4h0098_WYG_028-10a>¶
古橘井細泉香活世名重播傳家業愈昌雀闈趨石奮¶
鳩杖侍王祥玳瑁開新席蒲萄進舊漿移忠同後覺養¶
志獨先嘗五季英髦域羣編禮樂場詞源韓愈並䇿對¶
馬周强易水勞詢訪燕臺肅紀綱郊原車送雨廊廟筆¶
飛霜致逺須騏驥爭先覩鳯凰江遲京口棹城駐石頭¶
裝逸氣吐彭蠡髙懷倒豫章已知金作帶猶憶綵為裳¶
捧日丹心壯看雲白髪長河流汝水碧樹影朗山黃佇¶
見推恩詔應歸介壽觴¶
<pb:KR4h0098_WYG_028-10b>¶
　　　送王僉憲¶
車書逢泰運庠序毓賢良粲若三秋月威如六月霜文¶
章槐寺重法律栢臺强奏對元推馬平反獨數張同心¶
依夏省優秩入春坊喬木鶯遷谷朝陽鳯在岡兔毫應¶
載筆雞舌半銜香詔賜東寮服恩分北座觴侍臣崇簡¶
拔憲府出翺翔斾拂匡廬秀㠶移蠡渚長新吟憐二謝¶
傑作繼三王攬轡澄清志埋輪論議昌百司還恵政列¶
郡仰宏綱近説西江上春風幾樹棠¶
<pb:KR4h0098_WYG_028-11a>¶
　　七言排律¶
　　　題御史鄭文志望雲圖¶
江城回首思紛紛祇是孤飛一片雲紅葉擁村隨縹緲¶
青山隔㟁半絪緼使旌搖動疑驄馬綵袖光迴辨繡紋¶
捧日獨知酬壯志為霖共仰䇿奇勛相如獻賦心猶在¶
潘岳閒居樂不羣晴帶孤鴻花外見陰迷啼鳥樹間聞¶
朝飛滕閣庭闈近暮宿匡廬水國分出岫謾同陶處士¶
横空好擬鮑參軍異鄉作客應如我故苑懷親每念君¶
<pb:KR4h0098_WYG_028-11b>¶
努力從龍天上去河陽顧望莫徒云¶
　　七言絶句¶
　　　題墨梅贈蘇上舍¶
翠屏山下水雲香别墅歸來月在牀今日看圖詩興動¶
渾如東閣送何郎¶
　　　夢作¶
楚山飛雨濕行旌猶記臨岐唱渭城橫笛江頭聞折桞¶
斷腸又是别離情¶
<pb:KR4h0098_WYG_028-12a>¶
　　　過九江二絶似同舟諸游好¶
孤舟幾日别京華望盡南天不見家客裏相看須盡醉¶
江心何用泣琵琶¶
　　　其二¶
屠峰斷㟁見涵城風景依稀灞上營最恨春來長是客¶
新鶯細栁不勝情¶
　　　雨中齋居寄倪烱¶
空齋疎雨又黃昏那復孤燈坐掩門縱道異鄉常不雨¶
<pb:KR4h0098_WYG_028-12b>¶
舉頭見月也消魂¶
　　　夏日卧病寄同舍二三知己¶
獨憐卧病送殘春説著春光惱殺人把酒看花等閒事¶
布衣空惹陌頭塵¶
　　　題髙安朱少尹莆山書舍¶
林下横門隔斷橋溪邊草徑入雲遙青山綠樹知多少¶
誰道書聲到市朝¶
　　　題俞紫芝臨懷素千字文¶
<pb:KR4h0098_WYG_028-13a>¶
昔年艤棹桐江道草聖相傳紫芝老長風千里吹夏雲¶
落日空山跡如掃¶
　　　題木梅贈平度李太守¶
　　　　平度守長沙李務本氏濵行余以前御史沈¶
　　　　士㢘所作梅并題一絶贈之葢最其循良之¶
　　　　政以慰齊民之望梅云乎哉¶
北闕初乗五馬迴故園風景引離杯應知露冕行春處¶
祇見棠梨不見梅¶
<pb:KR4h0098_WYG_028-13b>¶
　　　題唐馬圖¶
錦韀金鐸舞傾杯驛路相傳換馬臺零落黃塵鼙鼓歇¶
祇從圖畫識龍媒¶
　¶
　¶
　¶
　¶
　閩中十子詩巻二十八¶
